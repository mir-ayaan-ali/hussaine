---
title: "Asghar e besheer jaisi qabr"
date: 2025-08-28
categories: [nohas]
author: Nadeem Sarwar
featured: true
summary: "Asghar e besheer jaisi qabr

Haay Abbas (4)

Haay mera Abbas(4)

Ro rahi hai soch kar(2) ummul banee yeh aaj bhi(2)"
---
Asghar e besheer jaisi qabr

Haay Abbas **(4)**

Haay mera Abbas **(4)**

Ro rahi hai soch kar **(2)** ummul banee yeh aaj bhi **(2)**



Asgare beysheer jaisi qabr hai Abbas ki



**1.** Rashk karti thi mein akse haidare karrar par

Paau Khat dete the uske baith kar rahwaar par

Haay mere Sher ki(2)

Yeh kaisi haalat hogayi



**2.** Mar ke bhi usne nibhaaya mujh se jo waada kiya

Apne bete ki wafa par fakr hai mujhko bada

Ab nahi asgar ki Maa se kuch mujhe sharmindagi



**3.** baap ke badle musalmaano ne bete se liye

Sar juda hai tan juda baazu juda hai sher ke

Aapki tasveer tukde hogayi hai ya Ali



**4.** kaun lad sakta tha usse kis mein tha itna jigar

Sunti hoo nau laakh ne maara hai usko ger kar

Laash bhi uski salamat dasht mein rehne na di



**5.** kya qado qaamat thi uski yeh use maalum tha

Ek ghad di mein simat kar kaise qasim aagaya

Umme farwa jaanti hai kya hai meri bekasi



**6.** kab samaata tha meri chaadar mein tu ae mere laal

Kar diya hai zaalimo ne yeh tere laashe ka haal

Hai meri sar ki Rida bhi Teri turbat se badi



**7.** kehke ya Abbas karta hai wo ashko se wuzu

Darti hoo jaari na ho phir uski aankho se lahu

Saamne aabdi ke yu kehti nahi hoo mein kabhi



**8.** ro ke karti hai salam un ko takallum Karbala

Fatima Zahra se Maa bete ne ki aise wafa

Maadare Abbas ki turbat bhi hai tooti hui
