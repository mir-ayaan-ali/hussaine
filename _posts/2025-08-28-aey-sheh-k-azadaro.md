---
title: "Aey sheh k azadaron…"
date: 2025-08-28
categories: [nohas]
author: nadeem_sarwar
featured: true
summary: "Aey sheh k azadaron…
tareeq ke kirdaro kis baat may tum kam ho
ae sheh ke azadaro kis baat may tum kam ho"
---
Aey sheh k azadaron…


tareeq ke kirdaro kis baat may tum kam ho

ae sheh ke azadaro kis baat may tum kam ho


darya ho samandar ho tum seep-o-gowhar ho

tum marze-qalandar ho sehra may gulay tar ho

tum mazme abuzar ho tum fikr ke qambar ho

tum hur ka qabeela ho tum john ka lashkar ho

ay gham ke lamdaro kis baat may tum kam ho

ae sheh ke azadaro


rasta nahi manzil ho dhadkan nahi tum dil ho

mazloom ke tum haami har zulm ke qaatil ho

insaan ki azmat ke har baab may shaamil ho

zulmat ke samandar may tum noor ka saahil ho

matam ke talabgaro kis baat may tum kam ho

ae sheh ke azadaro….


nisbat hai payambar se nisbat tumhay hyder se

is nisbat-e-maula se tum door rahe shar se

tum aankh milate ho har waqt sitamgar se

jo dars mila tumko salman avuzar se

tum roop wohi dharo kis baat may tum kam ho

ae sheh ke azadaro….


abbas ke parcham se seekhi hai wafadari

aankhon may tumhare hai imaan ki bedaari

kismat se mili tumko mazloom ki ghamkhari

zaalim ke liye abh-bhi tum taygh ho do dhari

mazloom ke gham khaaro kis baat may tum kam ho

ae sheh ke azadaro….


zainab ki rida tumse karti hai sawaal aisa

kis gham may bahaate ho aankon se lahoo apna

kya ghar may tumhare bhi paighaam mera pahuncha

jis deen ke laashe pe kaam aaya mera parda

laaj uski rakho dekho kis baat may tum kam ho

ae sheh ke azadaro….


kya dars liya tumne akbar ki jawani se

kya seekha batao to karbal ki kahani se

mat behlo qateebo ke alfaaz-o-mawani se

mehfooz haqeeqat ko rakhna hai kahani se

ay ilm ke mayyaro kis baat may tum kam ho

ae sheh ke azadaro….


masjid ke musalmano maidan ke bano ghazi

tum hur ki tarha maango ek raat may azaadi

darbar may zaalim ke kyon bante ho faryadi

sajjad ne jis tarha deeware sitam ghaadi

deeware sitam ghaado kis baat may tum kam ho

ae sheh ke azadaro….


tum nahj-e-lbalagha ki tafseer may dhal jao

hyder ki ghulaami ka andaaz to apnao

mazloom ko mat chedo zaalim se na ghabrao

haq baat jo kehna hai suli pe bhi dohrao

allah ke naqqaro kis baat may tum kam ho

ae sheh ke azadaro….


shabbir ke matam may imaan ki hararat hai

ye ayne ibadat hai ye ayne shariyyat hai

shabbir ke paykar may islam ki nusrat hai

khanjar ke talay dekho khayim jo ibadat hai

maula ke tarafdaro kis baat may tum kam ho

ae sheh ke azadaro….


socho to zaro manzar tum shaam-e-ghareeban ka

ghar jalta tha jab ran may us waaris-e-quran ka

pamaal tha jab laasha ek besar-o-samaan ka

kirdaar magar kya tha us waaris-e-quran ka

samjho to samajhdaro kis baat may tum kam ho

ae sheh ke azadaro….


pyasa tha labay darya wo lakhte dil-e-zehra

aankhon se barasta tha ghurbat may lahoo jiska

wo waqt bhi tha kaisa cheh maah ka ek bacha

haaton pe tadapta tha pani ka na khatra

us waqt ke jaabaro kis baat may tum kam ho

ae sheh ke azadaro….


halmin ki sada abh-bhi humse hai yehi kehti

shabbir ki nusrat ki dil may jo tamanna thi

kya abh-bhi hai wo baakhi jo chaah thi maula ki

awaaz wohi dil ki har saans may hai abh-bhi

jalte hue angaaro kis baat may tum kam ho

ae sheh ke azadaro….


tum raahay sadaqat se imaan ki hararat se

kirdaare imamat se afkaare risaalat se

tum shaukhe shahadat se maula ki inayat se

islam ki qidmat se mayyaare mohabbat se

tareekh nayi likhdo kis baat may tum kam ho

ae sheh ke azadaro….


imaan hai azadaari hai deen ki bedaari

jarraari-o-karraari hai azme wafadari

himmat na agar haari zinda rahi khuddari

miljayegi sardari hyder ki tarafdari

karke to zara dekho kis baat may tum kam ho

ae sheh ke azadaro….


rehaan pe sarwar pe maula ki inayat hai

nowhe ki azaano may matam ki ekhamat hai

sach poocho ko dono ki har saans ibadat hai

ae ehle aza tumko matam ki jo daawat hai

moo mod ke mat jaao kis baat may tum kam ho

ae sheh ke azadaro….
